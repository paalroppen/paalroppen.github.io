Oppgaver uke 6 - Animasjoner
Ressurser
Fagtekst: Animasjoner
Oppgave 1
a. Lag en overskrift på nettsiden som er usynlig når nettsiden åpnes, og dukker gradvis opp i løpet av 2 sekunder.
b. Lag en animasjon der et selvvalgt bilde ruller over skjerme fra venstre mot høyre.
c. Legg til tre knapper på nettsiden, en for å starte, en for å pause og en for å reversere animasjonen av bilde som ruller over skjermen.
d. Legg til en slider på nettsiden og legg til kode slik at den styrer farten på animasjonen.

Oppgave 2
a. Lag en animasjon som får to firkanter til å animeres i takt. b. Lag en animasjon som får mange firkanter til å animeres i utakt.
c. Finn en sprite sheet av en figur på nettet og animer figuren med .animate eller @keyframes.

Sprite sheet av en katt: https://github.com/thorcc/thorcc.github.io/blob/master/IT2/Torsdag/uke6_animasjonerJS/ninjakatt.png
Side med sprite sheets: https://www.spriters-resource.com/
Oppgave 3
Animert bilpresentasjon
Oppgave 1. Eksamen høsten 2014
Ford Norge ønsker en animert presentasjon av bilmodellen Ford Kuga. Du har fått dette oppdraget og skal lage en nettside som presenterer bilen. I vedlegget finner du fire bilder av den. Du finner også et tekstdokument med reklametekster om Kuga som du kan bruke i presentasjonen.

Animasjonen skal framheve de spesielle egenskapene Kuga har, slik det går fram av vedlegget «Kugatekster». Presentasjonen kan være et bildegalleri kombinert med tekst og grafikk der både bilen og miljøet rundt bilen kan animeres, eller du kan velge en annen presentasjonsform.

Den vedlagte musikkfilen skal være en del av presentasjonen. Animasjonen skal være på 950 x 400 piksler.

Lever animasjonen i kildeformat.

Vedlegg
PDF av hele eksamen
Oppgave 4
Auto start/stopp-kalkulator.
Oppgave 2. Eksamen høsten 2014
Mange av Fords modeller har auto start-stop. Når bilen står stille, som ved trafikklys eller i en bilkø, stopper motoren automatisk. Når du er klar til å kjøre videre, restarter bilen automatisk. Det er beregnet at en sparer ca. 10 % drivstoff på bykjøring og 5 % drivstoff på blandet kjøring med denne teknologien.

Lag en liten kalkulator som viser hvor mye penger brukeren sparer ved bruk av denne teknologien. Du kan ta utgangspunkt i at bilen normalt bruker 0,65 l/mil. Brukeren skal oppgi om han/hun vil regne ut besparelsen for bykjøring eller for blandet kjøring. Videre må han/hun oppgi kjørelengde i km og drivstoffpris per liter. Applikasjonen skal da vise hvor mye penger brukeren sparer.

Veiledning til utregningen:
Normalforbruk (i kroner) = km x pris pr. liter x 0,65

Hvis brukeren har valgt blandet kjøring:
Besparelse (i kroner) = normalforbruk i kroner x 0,05